---
tags: [writing, school]
created: 2024-10-08
device: LevinskyJ Desktop
---
<div style="text-align: center; font-size: 1.6em; font-weight: bold; padding: 10px 0; font-family: Courier New">
  Automat Svět
</div>

<div style="text-align: center; color: gray; font-size: 1.1em; margin-bottom: 20px; font-family: Courier New">  08 říjen 2024
</div>

---

Film Automat Svět od Věry Chytilové je adaptace povídky od Bohumila Hrabala, ale každá verze má svoje vlastní zvláštnosti. Zatímco Hrabalova povídka se soustředí hlavně na dialogy a každodenní život lidí v automatu na pražské periferii, film Věry Chytilové je více o vizuálním stylu. 

V povídce se Hrabal věnuje tomu, jak postavy prožívají život v bídě a melancholii. Například postava Vladimíra Boudníka, který je umělec a Hrabalův přítel, v povídce vystupuje jako on sám. Hrabal používá dialogy k tomu, aby popsal různé osudy postav a jejich vztahy. 

Naopak Chytilová dává větší důraz na obrazy a práci s kamerou. Například scéna, kdy mladík trhá nevěstin závoj, přidává do filmu baladický prvek, který v povídce vůbec není. Tahle scéna je inspirovaná *Svatební košilí* od Erbena a přidává do filmu surrealistický nádech.

Stylistické prostředky jako střih, zvuk a kamera hrají v Chytilové verzi klíčovou roli. Asociativní střih vytváří plynulý tok scén bez jasného příběhu, což připomíná Hrabalův styl, kdy se příběhy a hlasy prolínají. Zvuky, jako šum v automatu a svatební hudba v pozadí, přispívají k pocitu napětí a izolace. Kamera se často zaměřuje na detaily – tváře, ruce, pohyby – což divákovi přibližuje postavy a jejich životy.

Velký rozdíl je taky ve vnímání smrti. Zatímco Hrabal se zaměřuje na dialogy a atmosféru, Chytilová ukazuje smrt vizuálně. Například výčepní najde na záchodě oběšenou ženu, ale tahle tragická scéna je kontrastována absurdními situacemi, jako opilý soustružník, který mluví o své výstavě, aniž by si všiml, že jeho přítelkyně je mrtvá.

Chytilová celkově používá filmové prostředky, aby zvýraznila pocity dezorientace a absurdity, které Hrabal vykresluje spíš přes dialogy. Film působí jako mozaika obrazů a nálad, která umožňuje vnímat prostředí automatu i osudy postav trochu jinak.

---

<div style="text-align: center; color: gray; font-size: 0.9em; margin-top: 40px; font-family: Courier New">
  Obsidian na: <strong>LevinskyJ Desktop</strong>
</div>
