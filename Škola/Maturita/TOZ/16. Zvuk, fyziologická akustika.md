---
created: 2026-02-08
device: LevinskyJ Desktop
tags: [skola, maturita, toz]
---
<div style="text-align: center; font-size: 1.6em; font-weight: bold; padding: 10px 0; font-family: Courier New">
  16. Zvuk, fyziologická akustika
</div>

<div style="text-align: center; color: gray; font-size: 1.1em; margin-bottom: 20px; font-family: Courier New">
  08 February 2026
</div>

---

# 1. Fyzikální akustika

## **Základní definice**

• **Zvuk** je mechanické kmitání částic pružného prostředí (plyn, kapalina, pevná látka), které může vyvolat sluchový vjem.

• **Šíření:** Zvuk se šíří jako vlnění. V plynech a kapalinách jde o vlnění podélné (zřeďování a zhušťování částic), v pevných látkách může být i příčné.

• **Rychlost zvuku (**c**):** Ve vzduchu závisí nejvíce na teplotě. Při 0 °C je cca 332 m/s, při 20 °C cca 344 m/s. Vzorec pro závislost na teplotě: v≈332+0,6t.

## **Parametry zvukového signálu**

• **Frekvence (**f**):** Počet kmitů za sekundu [Hz]. Určuje výšku tónu.

• **Perioda (**T**):** Doba jednoho kmitu [s]. Platí vztah f=1/T.

• **Amplituda (**A**):** Maximální výchylka, určuje hlasitost/sílu.

• **Vlnová délka (**λ**):** Vzdálenost, kterou zvuk urazí za jednu periodu. Vzdálenost dvou sousedních vlnoploch.

• **Fáze (**ϕ**):** Určuje posun kmitání v čase.

## **Tóny a spektrum**

• **Čistý tón:** Harmonický (sinusový) průběh, obsahuje pouze jednu frekvenci.

• **Složený tón:** Obsahuje více harmonických složek. Skládá se ze základní frekvence (f1​, určuje výšku) a vyšších harmonických (fn​=n⋅f1​, násobky), které určují **barvu tónu** (témbr).

• **Hluk/Šum:** Neperiodické kmitání, má spojité spektrum.

## **Akustické veličiny a decibely**

• **Akustický tlak (**p**):** Okamžitá změna atmosférického tlaku způsobená zvukem [Pa]. Klesá nepřímo úměrně se vzdáleností (1/r).

• **Akustická intenzita (**I**):** Množství energie procházející plochou (W/m2). Klesá s druhou mocninou vzdálenosti (1/r2).

• **Decibel (**dB**):** Logaritmická jednotka používaná proto, že lidské ucho vnímá změny logaritmicky (Weber-Fechnerův zákon). 0dB odpovídá prahu slyšení (2⋅10−5Pa).

## **Vlnové jevy**

• **Interference:** Sčítání vln.

◦ _Konstruktivní:_ Vlny ve fázi → zesílení.

◦ _Destruktivní:_ Vlny v protifázi → zeslabení/vyrušení (využití u noise-cancelling sluchátek).

◦ _Stojaté vlnění:_ Vzniká interferencí dvou protisměrných vln (např. odraz od stěny). Má uzly (ticho) a kmitny (max. hlasitost). V místnosti tvoří módy, což je pro poslech nežádoucí.

• **Odraz:** Úhel odrazu se rovná úhlu dopadu.

• **Ohyb (Difrakce):** Zvuk se šíří i „za roh“, pokud je překážka srovnatelná s vlnovou délkou. Hluboké tóny (dlouhá vlna) se ohýbají lépe než vysoké.

• **Dopplerův jev:** Změna frekvence při vzájemném pohybu zdroje a posluchače (přibližování = vyšší tón, oddalování = nižší tón).

• **Huygensův princip:** Každý bod vlnoplochy je zdrojem nového elementárního vlnění.

--------------------------------------------------------------------------------

# 2. Fyziologická akustika

## **Stavba a funkce ucha**

1. **Vnější ucho:**

    ◦ _Boltec:_ Směrové slyšení, koncentrace zvuku.

    ◦ _Zvukovod:_ Ochrana, funkce rezonátoru/předzesilovače (zisk v oblasti 2–4 kHz).

    ◦ _Bubínek:_ Mění akustický tlak na mechanické kmitání.

2. **Střední ucho:**

    ◦ _Kůstky (kladívko, kovadlinka, třmínek):_ Přenos kmitů z bubínku na oválné okénko. Fungují jako páka a provádí **impedanční přizpůsobení** (přenos ze vzduchu do kapaliny), zesilují tlak až o 34 dB.

    ◦ _Eustachova trubice:_ Vyrovnává tlak mezi středním uchem a okolím.

3. **Vnitřní ucho (Hlemýžď):**

    ◦ Spirálový kanálek s kapalinou a vláskovými buňkami (Cortiho orgán).

    ◦ Provádí frekvenční analýzu (přeměna na nervové vzruchy). Vysoké frekvence jsou vnímány na začátku, hluboké na konci hlemýždě.

## **Vnímání zvuku**

• **Rozsah slyšení:** Cca 20 Hz – 20 kHz (s věkem klesá horní hranice).

• **Práh slyšení:** Nejnižší slyšitelná intenzita (0dB). Ucho je nejcitlivější mezi 1–5 kHz.

• **Hlasitost a Phony:** Ucho není stejně citlivé na všechny frekvence (basy musíme slyšet silněji, aby se zdály stejně hlasité jako středy). Křivky stejné hlasitosti (ISO křivky) se udávají v jednotkách **Phon (**Ph**)**.

• **Maskování:**

◦ _Frekvenční:_ Hlasitý tón překryje (zamaskuje) tišší tóny v blízké frekvenci.

◦ _Časové:_ Hlasitý zvuk může zamaskovat tichý zvuk, který zní těsně před ním nebo po něm.

## **Prostorové slyšení (Binaurální)**

• Umožňuje lokalizovat zdroj zvuku (azimut, elevace, vzdálenost).

• Klíčové jsou rozdíly mezi signálem v levém a pravém uchu:

◦ **Rozdíl intenzit (IID):** Funguje hlavně pro vysoké frekvence (stín hlavy).

◦ **Rozdíl časů/fází (ITD):** Funguje hlavně pro nízké frekvence.

• Pro lokalizaci v předo-zadní rovině je důležitý odraz od boltce a pohyby hlavy.

## **Lidský hlas**

• **Vznik:** Proud vzduchu z plic rozkmitá hlasivky (zdroj tónu) + rezonance v dutinách (ústní, nosní, hltanová) tvoří **formanty** (barvu a hlásky).

• Samohlásky jsou tóny, souhlásky mají spíše šumový charakter.

• **Hlasová hygiena:** Hlasu škodí šepot (namáhá hlasivky), kouření, alkohol, suchý vzduch. Prospívá hydratace a spánek.

---

<div style="text-align: center; color: gray; font-size: 0.9em; margin-top: 40px; font-family: Courier New">
  Obsidian na: <strong>LevinskyJ Desktop</strong>
</div>
