---
created: 2026-02-08
device: LevinskyJ Desktop
tags: [skola, maturita, toz]
---
<div style="text-align: center; font-size: 1.6em; font-weight: bold; padding: 10px 0; font-family: Courier New">
  16. Zvuk, fyziologická akustika
</div>

<div style="text-align: center; color: gray; font-size: 1.1em; margin-bottom: 20px; font-family: Courier New">
  08 February 2026
</div>

---

# Fyzikální akustika

## 1.1 Základní definice
- **Zvuk** je mechanické kmitání částic pružného prostředí (plyn, kapalina, pevná látka), které může vyvolat sluchový vjem.
- **Šíření:** Zvuk se šíří jako vlnění. V plynech a kapalinách jde o vlnění podélné (zřeďování a zhušťování částic), v pevných látkách může být i příčné.
- **Rychlost zvuku (c):** Ve vzduchu závisí nejvíce na teplotě.
    - Při 0 °C je cca 332 m/s
    - Při 20 °C je cca 344 m/s
    - Vzorec pro závislost na teplotě: `v ≈ 332 + 0.6t`

## 1.2 Parametry zvukového signálu
- **Frekvence (f):** Počet kmitů za sekundu [Hz]. Určuje výšku tónu.
- **Perioda (T):** Doba jednoho kmitu [s]. Platí vztah `f = 1/T`.
- **Amplituda (A):** Maximální výchylka, určuje hlasitost/sílu.
- **Vlnová délka (λ):** Vzdálenost, kterou zvuk urazí za jednu periodu. Vzdálenost dvou sousedních vlnoploch.
- **Fáze (ϕ):** Určuje posun kmitání v čase.

## 1.3 Tóny a spektrum
- **Čistý tón:** Harmonický (sinusový) průběh, obsahuje pouze jednu frekvenci.
- **Složený tón:** Obsahuje více harmonických složek.
    - Skládá se ze základní frekvence (f₁, určuje výšku)
    - Obsahuje vyšší harmonické (fₙ = n·f₁, násobky), které určují **barvu tónu** (témbr)
- **Hluk/Šum:** Neperiodické kmitání, má spojité spektrum.

## 1.4 Akustické veličiny a decibely
- **Akustický tlak (p):** Okamžitá změna atmosférického tlaku způsobená zvukem [Pa]. Klesá nepřímo úměrně se vzdáleností (1/r).
- **Akustická intenzita (I):** Množství energie procházející plochou (W/m²). Klesá s druhou mocninou vzdálenosti (1/r²).
- **Decibel (dB):** Logaritmická jednotka používaná proto, že lidské ucho vnímá změny logaritmicky (Weber-Fechnerův zákon).
    - 0 dB odpovídá prahu slyšení (2·10⁻⁵ Pa)

## 1.5 Vlnové jevy
### 1.5.1 Interference
Sčítání vln.
- **Konstruktivní interference:** Vlny ve fázi → zesílení.
- **Destruktivní interference:** Vlny v protifázi → zeslabení/vyrušení (využití u noise-cancelling sluchátek).
- **Stojaté vlnění:** Vzniká interferencí dvou protisměrných vln (např. odraz od stěny).
    - Má uzly (ticho) a kmitny (max. hlasitost)
    - V místnosti tvoří módy, což je pro poslech nežádoucí.

### 1.5.2 Odraz
- Úhel odrazu se rovná úhlu dopadu.

### 1.5.3 Ohyb (Difrakce)
- Zvuk se šíří i "za roh", pokud je překážka srovnatelná s vlnovou délkou.
- Hluboké tóny (dlouhá vlna) se ohýbají lépe než vysoké.

### 1.5.4 Dopplerův jev
- Změna frekvence při vzájemném pohybu zdroje a posluchače.
    - Přibližování = vyšší tón
    - Oddalování = nižší tón

### 1.5.5 Huygensův princip
- Každý bod vlnoplochy je zdrojem nového elementárního vlnění.

---

# Fyziologická akustika

## 2.1 Stavba a funkce ucha
### 2.1.1 Vnější ucho
- **Boltec:** Směrové slyšení, koncentrace zvuku.
- **Zvukovod:** Ochrana, funkce rezonátoru/předzesilovače (zisk v oblasti 2–4 kHz).
- **Bubínek:** Mění akustický tlak na mechanické kmitání.

### 2.1.2 Střední ucho
- **Kůstky (kladívko, kovadlinka, třmínek):** Přenos kmitů z bubínku na oválné okénko.
    - Fungují jako páka
    - Provádí **impedanční přizpůsobení** (přenos ze vzduchu do kapaliny)
    - Zesilují tlak až o 34 dB
- **Eustachova trubice:** Vyrovnává tlak mezi středním uchem a okolím.

### 2.1.3 Vnitřní ucho (Hlemýžď)
- Spirálový kanálek s kapalinou a vláskovými buňkami (Cortiho orgán).
- Provádí frekvenční analýzu (přeměna na nervové vzruchy).
    - Vysoké frekvence jsou vnímány na začátku
    - Hluboké frekvence na konci hlemýždě

## 2.2 Vnímání zvuku
- **Rozsah slyšení:** Cca 20 Hz – 20 kHz (s věkem klesá horní hranice).
- **Práh slyšení:** Nejnižší slyšitelná intenzita (0 dB). Ucho je nejcitlivější mezi 1–5 kHz.
- **Hlasitost a Phony:** Ucho není stejně citlivé na všechny frekvence.
    - Basy musíme slyšet silněji, aby se zdály stejně hlasité jako středy
    - Křivky stejné hlasitosti (ISO křivky) se udávají v jednotkách **Phon (Ph)**
- **Maskování:**
    - **Frekvenční maskování:** Hlasitý tón překryje (zamaskuje) tišší tóny v blízké frekvenci.
    - **Časové maskování:** Hlasitý zvuk může zamaskovat tichý zvuk, který zní těsně před ním nebo po něm.

## 2.3 Prostorové slyšení (Binaurální)
- Umožňuje lokalizovat zdroj zvuku (azimut, elevace, vzdálenost).
- Klíčové jsou rozdíly mezi signálem v levém a pravém uchu:
    - **Rozdíl intenzit (IID):** Funguje hlavně pro vysoké frekvence (stín hlavy).
    - **Rozdíl časů/fází (ITD):** Funguje hlavně pro nízké frekvence.
- Pro lokalizaci v předo-zadní rovině je důležitý odraz od boltce a pohyby hlavy.

## 2.4 Lidský hlas
- **Vznik hlasu:**
    - Proud vzduchu z plic rozkmitá hlasivky (zdroj tónu)
    - Rezonance v dutinách (ústní, nosní, hltanová) tvoří **formanty** (barvu a hlásky)
- Samohlásky jsou tóny, souhlásky mají spíše šumový charakter.
- **Hlasová hygiena:**
    - **Škodí:** šepot (namáhá hlasivky), kouření, alkohol, suchý vzduch
    - **Prospívá:** hydratace a spánek

---

<div style="text-align: center; color: gray; font-size: 0.9em; margin-top: 40px; font-family: Courier New">
  Obsidian na: <strong>LevinskyJ Desktop</strong>
</div>
